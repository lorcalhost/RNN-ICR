{
    "title": "Reginette al pesto di asparagi bianchi",
    "ingredients": [
        {
            "ingredient": "Reginette",
            "quantity": "350 g"
        },
        {
            "ingredient": "Asparagi bianchi",
            "quantity": "300 g"
        },
        {
            "ingredient": "Parmigiano reggiano",
            "quantity": "grattugiato 80 g"
        },
        {
            "ingredient": "Pecorino",
            "quantity": "grattugiato 20 g"
        },
        {
            "ingredient": "Sale fino",
            "quantity": "q.b."
        },
        {
            "ingredient": "Pepe nero",
            "quantity": "q.b."
        },
        {
            "ingredient": "Pinoli",
            "quantity": "20 g"
        },
        {
            "ingredient": "Olio extravergine d'oliva",
            "quantity": "q.b."
        }
    ],
    "preparation": " Per preparare le reginette al pesto di asparagi bianchi, iniziate lavando accuratamente gli asparagi sotto acqua corrente 1. Quindi pelate il gambo con un pelapatate per eliminare la parte piÃ¹ esterna e filamentosa 2; poi tagliate la parte finale dei gambi, quella piÃ¹ dura, pareggiandoli 3. Per queste operazioni potete anche consultare la scheda della Scuola di cucina: come pulire gli asparagi. Ora legate gli asparagi con spago da cucina 4. In una asparagera o in una pentola stretta dal bordo alto, versate dell'acqua per 3/4, salate e aggiungete gli asparagi 5 per lessarli. Poneteli in verticale lasciando le punte appena fuori dallâacqua (si cuoceranno con il vapore) 6. Fate cuocere per circa 20 minuti. Passato il tempo necessario, scolateli 7 e lasciateli intiepidire in una terrina 8. Poi trasferite gli asparagi su un tagliere e riduceteli a tocchetti, tenendo da parte le punte 9. Ora che avete pronte le parti degli asparagi 10 ponete in un mixer i gambi a pezzetti 11 e aggiungete il pecorino e il parmigiano grattugiati e mescolati insieme 12. Aggiungete anche i pinoli, il pepe e il sale 13. Quindi frullate il tutto per ottenere una crema omogenea, poi fermate il mixer e aggiungete l'olio 14; fate andare ancora le lame per qualche minuto per creare una crema densa e omogenea. Trasferite la crema ottenuta in una larga padella e tenete da parte per la mantecatura finale. Intanto in una pentola capiente aggiungete l'acqua, salate a piacere e portate a bollore. Quindi versate le reginette 15. Lessatele per il tempo indicato sulla confezione e scolatele ancora al dente 16 nella padella dove avevate precedentemente versato il pesto di asparagi 17, accendete il fuoco a fiamma moderata e mantecate per qualche secondo la pasta 18. Aggiustate con il pepe a piacere 19, versate le punte di asparagi che avevate messo da parte 20 e servite le vostre deliziose reginette al pesto di asparagi bianchi ben calde 21! "
}