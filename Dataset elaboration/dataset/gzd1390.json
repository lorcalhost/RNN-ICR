{
    "title": "Cavatelli con bottarga e pomodorini",
    "ingredients": [
        {
            "ingredient": "Cavatelli",
            "quantity": "400 g"
        },
        {
            "ingredient": "Pomodorini ciliegino",
            "quantity": "400 g"
        },
        {
            "ingredient": "Bottarga di muggine",
            "quantity": "in polvere 15 g"
        },
        {
            "ingredient": "Aglio",
            "quantity": "2 spicchi"
        },
        {
            "ingredient": "Cipollotto fresco",
            "quantity": "1"
        },
        {
            "ingredient": "Basilico",
            "quantity": "12 foglie"
        },
        {
            "ingredient": "Pepe nero",
            "quantity": "(da macinare a mulinello) q.b."
        },
        {
            "ingredient": "Olio extravergine d'oliva",
            "quantity": "4 cucchiai"
        }
    ],
    "preparation": " Per preparare i cavatelli con bottarga e pomodorini, iniziate mettendo a lessare i cavatelli in abbondante acqua bollente salata. Lavate i pomodorini e tagliateli in quattro parti 1. Mondate e schiacciate due spicchi d’aglio, poi metteteli in una padella con l’olio e il cipollotto fresco tagliato a fettine sottili 2; fate appassire il tutto. Aggiungete poi nella padella i pomodorini 3 e fate cuocere a fiamma moderata fino a che il pomodoro si sia ammorbidito ma non spappolato (5 minuti dovrebbero essere sufficienti). A questo punto aggiustate di sale e poi spegnete il fuoco 4. Scolate i cavatelli e aggiungeteli al sughetto, facendoli saltare per qualche secondo, unite le foglie di basilico tagliate grossolanamente e pepate a piacere 5. Aggiungete quindi anche la bottarga e mescolatela con gli altri ingredienti 6.Guarnite i cavatelli con bottarga e pomodorini con foglie di basilico fresco e servite immediatamente! "
}