{
    "title": "Anelli di cipolla in pastella",
    "ingredients": [
        {
            "ingredient": "Cipolle",
            "quantity": "(2 grandi e tonde) 120 g"
        },
        {
            "ingredient": "Farina 00",
            "quantity": "90 g"
        },
        {
            "ingredient": "Lievito istantaneo per preparazioni salate",
            "quantity": "½ cucchiaino"
        },
        {
            "ingredient": "Uova",
            "quantity": "1"
        },
        {
            "ingredient": "Latte intero",
            "quantity": "100 ml"
        },
        {
            "ingredient": "Olio extravergine d'oliva",
            "quantity": "1 cucchiaio"
        },
        {
            "ingredient": "Sale fino",
            "quantity": "q.b."
        },
        {
            "ingredient": "Olio di semi di arachide",
            "quantity": "q.b."
        }
    ],
    "preparation": " Per preparare gli anelli di cipolla in pastella per prima cosa preparate la pastella: setacciate in una ciotola la farina e il lievito in polvere 1, aggiungete l’uovo 2, il latte 3 e l’olio di oliva 4; lavorate con una frusta fino ad ottenere un composto liscio e omogeneo. Coprite con della pellicola per alimenti 5 e lasciate riposare per 30 minuti. Nel frattempo sbucciate le cipolle e, con un coltello, tagliate nel senso della larghezza delle fette di cipolla spesse mezzo cm circa 6. Dividete, facendo attenzione a non romperli, gli anelli di ogni fetta 7. Scaldate, in una padella antiaderente, abbondante olio di semi; prendete la pastella e salatela; passate gli anelli di cipolla nella pastella 8 e quando l'olio avrà raggiunto i 180° immergete gli anelli 9. Friggete gli anelli 10 fino a quando saranno dorati 11, poi fateli scolare su della carta assorbente 12 e, se occorre, aggiustate di sale. Servite gli anelli di cipolla in pastella ben caldi. "
}