{
    "title": "Pollo Tandoori",
    "ingredients": [
        {
            "ingredient": "Pollo",
            "quantity": "cosce e sovracosce 1 kg"
        },
        {
            "ingredient": "Yogurt bianco naturale",
            "quantity": "150 g"
        },
        {
            "ingredient": "Pasta tandoori",
            "quantity": "100 g"
        },
        {
            "ingredient": "Pasta di aglio e zenzero",
            "quantity": "10 g"
        },
        {
            "ingredient": "Curry",
            "quantity": "2 g"
        },
        {
            "ingredient": "Succo di limone",
            "quantity": "½"
        },
        {
            "ingredient": "Sale fino",
            "quantity": "q.b."
        }
    ],
    "preparation": " Per preparare il pollo tandoori, iniziate eliminando la pelle dalle cosce e dalle sovracosce di pollo (1-2); in alternativa potete usare altri pezzi di pollo che preferite, tipo petto o le ali. Una volta spellato, disponete il pollo in un contenitore basso e largo 3. Preparare la marinata tandoori: in una ciotola ponete la pasta per tandoori e la pasta di aglio e zenzero 4, ingredienti che potrete reperire nei negozi etnici. Mescolate il tutto con lo yogurt bianco 5 e aggiungete il succo di mezzo limone 6. Infine unite il curry e aggiustate di sale se necessario 7 quindi amalgamate bene il tutto e versate la marinata ottenuta sul pollo 8, che dovrà essere coperto da essa totalmente. Coprite la ciotola con la pellicola e lasciate in frigorifero a marinare per 24 h 9. Trascorso questo tempo, riprendete il pollo 10 e disponete i pezzi su una teglia, ricoperta di carta forno, ben distanziati 11. Infornate in forno statico già caldo a 230° per 40 minuti (se forno ventilato 200° per 35 minuti). Sfornate il pollo tandoori, che sarà ben croccante all'esterno 12, togliete dalla teglia e servite su un letto di insalata o accompagnato con del riso pilaf! "
}