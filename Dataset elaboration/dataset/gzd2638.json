{
    "title": "Crema di fagioli ( frijoles refritos)",
    "ingredients": [
        {
            "ingredient": "Fagioli neri secchi",
            "quantity": "200 g"
        },
        {
            "ingredient": "Cipolle",
            "quantity": "100 g"
        },
        {
            "ingredient": "Burro",
            "quantity": "100 g"
        },
        {
            "ingredient": "Sale fino",
            "quantity": "q.b."
        },
        {
            "ingredient": "Cumino",
            "quantity": "in polvere la punta di 1 cucchiaino"
        },
        {
            "ingredient": "Coriandolo",
            "quantity": "in polvere la punta di 1 cucchiaino"
        },
        {
            "ingredient": "Pepe nero",
            "quantity": "q.b."
        },
        {
            "ingredient": "Aglio",
            "quantity": "2 spicchi"
        }
    ],
    "preparation": " Per preparare la crema di fagioli mettete i fagioli in ammollo in abbondante acqua fredda per 12 ore (sarebbe meglio che li metteste in ammollo la sera prima lasciandoli in acqua per tutta la notte) 1. Trascorso il tempo di ammollo, sciacquate i fagioli e scolateli. Continuando nella realizzazione della nostra crema di fagioli, mondate e pelate la cipolla e l’aglio, tritateli e poneteli in un tegame con il burro fuso 2 ad appassire 3; aggiungete i fagioli 4, il pizzico di cumino e di coriandolo 5, coprite con dell’acqua calda 6 e lasciate sobbollire per circa un’ora, fino a che i fagioli si saranno inteneriti, poi aggiustate di sale e pepate. Prendete 3/4 di fagioli, schiacciateli con una forchetta o frullateli 7; mischiate poi la purea di fagioli con quelli interi 8; e ponete la crema di fagioli ottenuta in 4 ciotoline individuali che avrete tenuto al caldo 9. "
}