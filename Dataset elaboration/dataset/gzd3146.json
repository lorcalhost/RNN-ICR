{
    "title": "Crostatine alla Nutella",
    "ingredients": [
        {
            "ingredient": "Burro",
            "quantity": "(freddo di frigo) 125 g"
        },
        {
            "ingredient": "Farina 00",
            "quantity": "250 g"
        },
        {
            "ingredient": "Scorza di limone",
            "quantity": "mezza"
        },
        {
            "ingredient": "Tuorli",
            "quantity": "2"
        },
        {
            "ingredient": "Zucchero a velo",
            "quantity": "100 g"
        },
        {
            "ingredient": "Nutella",
            "quantity": "180 g"
        }
    ],
    "preparation": " Per preparare le crostatine alla nutella iniziate dalla frolla: in un mixer ponete la farina setacciata, un pizzico di sale ed il burro appena tolto dal frigo tagliato grossolanamente 1. Frullate il tutto fino ad ottenere un composto sabbioso 2; versate la sabbiatura ottenuta su un piano di lavoro (oppure in una ciotola) e aggiungete lo zucchero a velo setacciato; create la forma a fontana e al centro versate la scorza di limone grattugiata 3 e i tuorli 4 Amalgamate il tutto prima con la forchetta, poi quando le uova avranno assorbito la farina potete proseguire a mano. Impastate giusto il tempo di compattare l'impasto 5 perchÃ¨ la frolla non si scaldi troppo con il calore delle mani e rimanga friabile. Formate un panetto e appiattitelo prima di avvolgerlo nella pellicola 6; riponetelo in frigorifero per farlo rassodare almeno 30 minuti. Passato il tempo necessario stendete la frolla 7 dello spessore di circa mezzo cm e con un coppapasta (o una coppetta)Â del diametro di 13,5 cm ricavate 4 dischi 8. Poneteli in appositi stampini per crostatine di circa 12 cm di diametro, precedentemente imburrati e infarinati 9. Fate aderire bene il fondo e i bordi 10, eliminate l'impasto in eccesso 11, poi ponete nuovamente in frigorifero per circa 10 minuti. Quindi bucherellate il fondo delle crostatine, aggiungete la Nutella 12 fino a raggiungere il bordo. Con i ritagli di pasta frolla potete realizzare delle decorazioni, come le classiche losanghe 13, oppure stelline o fiorellini. Infornate in forno statico preriscaldato a 180Â° per circa 15 minuti (160Â° per 5-8 minuti se forno ventilato). Una volta cotte 14, sfornate le crostatine alla Nutella e fatele raffreddare su una gratella, quindi sformatele 15 e servitele ai vostri bambini come golosa merenda! "
}