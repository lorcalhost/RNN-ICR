{
    "title": "Tonno fagioli e cipolla",
    "ingredients": [
        {
            "ingredient": "Tonno sott'olio",
            "quantity": "sgocciolato 120 g"
        },
        {
            "ingredient": "Fagioli bianchi secchi",
            "quantity": "250 g"
        },
        {
            "ingredient": "Cipolle rosse di Tropea",
            "quantity": "170 g"
        },
        {
            "ingredient": "Olio extravergine d'oliva",
            "quantity": "30 g"
        },
        {
            "ingredient": "Sale fino",
            "quantity": "q.b."
        }
    ],
    "preparation": " Per preparare tonno, fagioli e cipolla partite dai fagioli bianchi: metteteli in una ciotola piena d'acqua e lasciateli in ammollo per 12 ore 1. Una volta trascorso questo tempo, scolateli e sciacquateli sotto l'acqua corrente 2. A questo punto trasferiteli in una pentola con acqua (non salata): l'acqua deve ricoprire completamente i fagioli 3. Fate cuocere i fagioli per 50 minuti con un coperchio 4, controllandone la cottura di tanto in tanto: i fagioli dovranno risultare teneri, ma non dovranno spappolarsi. Quando mancano 3 o 4 minuti alla fine della cottura aggiungete il sale 5. Una volta che i fagioli saranno cotti scolateli bene 6 e lasciateli raffreddare. Passate alla cipolla di Tropea: tagliatene le estremità 7, sbucciatela 8 e tagliatela a rondelle molto sottili 9. Se preferite un sapore più delicato della cipolla, potete metterla a bagno in acqua fredda per almeno 1 ora (meglio se alcune ore); altrimenti proseguite con la ricetta. versate i fagioli oramai freddi in una ciotola capiente, unite la cipolla 10 e il tonno sgocciolato 11. Condite con olio extravergine d'oliva 12, salate a piacere 13 e mescolate bene il tutto aiutandovi con una forchetta e un cucchiaio 14. Trasferite in un piatto da portata 15: i vostri tonno fagioli e cipolla sono pronti per essere gustati! "
}