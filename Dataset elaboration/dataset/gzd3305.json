{
    "title": "Crostata di riso",
    "ingredients": [
        {
            "ingredient": "Farina 00",
            "quantity": "300 g"
        },
        {
            "ingredient": "Zucchero a velo",
            "quantity": "150 g"
        },
        {
            "ingredient": "Olio extravergine d'oliva",
            "quantity": "90 g"
        },
        {
            "ingredient": "Lievito in polvere per dolci",
            "quantity": "8 g"
        },
        {
            "ingredient": "Uova",
            "quantity": "medie 2"
        },
        {
            "ingredient": "Scorza di limone",
            "quantity": "1"
        },
        {
            "ingredient": "Baccello di vaniglia",
            "quantity": "1"
        },
        {
            "ingredient": "Latte intero",
            "quantity": "1 l"
        },
        {
            "ingredient": "Riso Carnaroli",
            "quantity": "300 g"
        },
        {
            "ingredient": "Zucchero",
            "quantity": "90 g"
        },
        {
            "ingredient": "Scorza d'arancia",
            "quantity": "1"
        },
        {
            "ingredient": "Cannella in stecche",
            "quantity": "1"
        },
        {
            "ingredient": "Baccello di vaniglia",
            "quantity": "1"
        },
        {
            "ingredient": "Sale fino",
            "quantity": "2 g"
        },
        {
            "ingredient": "Uova",
            "quantity": "1"
        },
        {
            "ingredient": "Zucchero di canna",
            "quantity": "q.b."
        }
    ],
    "preparation": " Per preparare la crostata di riso iniziate dalla frolla: fate una fontana con la farina setacciata su un ripiano di lavoro 1, quindi aggiungete lo zucchero a velo 2. Poi aggiungete i semini di vaniglia e il lievito. Proseguite grattugiando la scorza di un limone non trattato 3, poi unite anche le uova e l'olio d'oliva 4. Quindi con una forchetta iniziate a mescolare 5 partendo dal centro in maniera circolare e a mano a mano allargando sempre di più per raccogliere la farina. Quando i liquidi saranno incorporati, iniziate ad impastare con le mani velocemente, fino a creare un composto liscio e omogeneo; formate un panetto 6. Rivestitelo con pellicola trasparente 7 e riponetelo in frigorifero per circa 1 ora. Ora occupatevi della farcitura a base di risolatte: scaldate il latte in una casseruola dai bordi alti a fuoco medio. Lavate un’arancia e prelevate la scorza con un pelaverdure e aggiungetela al latte 8. Con un coltellino incidete una bacca di vaniglia e prelevatene i semini facendo scorrere la lama del coltello lungo l'interno della bacca. Aggiungete metà della bacca e i semini nel latte 9. Unite anche la stecca di cannella 10, quindi versate all'interno anche lo zucchero semolato 11 e il sale. Mescolate per far amalgamare tutti i sapori e sciogliere lo zucchero. Portate il latte a sfiorare il bollore, eliminate la scorza di arancia, la stecca di cannella e la bacca di vaniglia con una pinza da cucina 12 e poi aggiungete il riso 13 e cuocete sempre a fuoco dolce mescolando di tanto in tanto. Lasciate sul fuoco per 30 minuti e se dovesse asciugarsi troppo aggiungete altro latte caldo. Alla fine della preparazione il risolatte dovrà avere una consistenza piuttosto cremosa 14. Quando il riso sarà cotto, lasciatelo raffreddare. Ora recuperate la pasta frolla dal frigorifero, togliete la pellicola e dividetela a metà: stendete una metà su un ripiano di lavoro o una spianatoia infarinata. Realizzate una sfoglia di circa mezzo centimetro di spessore 15. Poi imburrate e infarinate uno stampo di 28 cm di diametro; quindi arrotolate la sfoglia di frolla sul matterello e stendetela sullo stampo. Fate scorrere il matterello sui bordi della tortiera per eliminare l'impasto in eccesso e fate aderire la frolla sul bordo e sul fondo 16. Poi unite l'impasto avanzato alla restante frolla. Quindi versate la crema di riso nello stampo livellando la superficie con un cucchiaio di legno 17 ;stendete la metà del panetto rimasta dello stesso spessore della base e stendetela sulla torta per chiuderla 18. Fate aderire tuti i punti del bordo per sigillare i due impasti. Quindi spennellate la torta con un uovo sbattuto 19 e poi cospargete la superficie con zucchero di canna 20. Quindi cuocete in forno statico preriscaldato a 180° per 45 minuti (se forno ventilato a 160° per 35-40 minuti). Quando la torta sarà cotta, sfornatela poi fatela raffreddare 21 quindi sformatela e servitela tagliata a fette! "
}