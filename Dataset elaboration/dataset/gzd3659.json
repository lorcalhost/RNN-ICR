{
    "title": "Porridge mirtilli e pistacchi",
    "ingredients": [
        {
            "ingredient": "Fiocchi di avena",
            "quantity": "140 g"
        },
        {
            "ingredient": "Latte intero",
            "quantity": "200 g"
        },
        {
            "ingredient": "Acqua",
            "quantity": "220 g"
        },
        {
            "ingredient": "Sale fino",
            "quantity": "1 pizzico"
        },
        {
            "ingredient": "Sciroppo di agave",
            "quantity": "70 g"
        },
        {
            "ingredient": "Mirtilli",
            "quantity": "30 g"
        },
        {
            "ingredient": "Pistacchi",
            "quantity": "20 g"
        }
    ],
    "preparation": " Per preparare il porridge mirtilli e pistacchi versate il latte in un tegame, aggiungete poi anche l'acqua 1 e un pizzico di sale 2. Versate i fiocchi d'avena e mescolate con una spatola 3. Accendete il fuoco e continuando a mescolare di tanto in tanto cuocete a fuoco medio per 4-6 minuti circa, fino ad ottenere la consistenza che preferite 4: dovrà risultare cremosa e molto densa. Nel frattempo tritate grossolanamente i pistacchi 5 e teneteli da parte. Trascorso il tempo indicato spegnete il fuoco e versate all'interno della zuppa di avena circa 50 g di sciroppo d'agave 6 e mescolate; il resto dello sciroppo servirà per la guarnizione finale. Aggiungete poi anche metà dei pistacchi 7 e mescolate sempre con una spatola 8. Trasferite il porridge in due ciotoline e guarnite la superficie con i restanti pistacchi tritati 9, con lo sciroppo d'agave tenuto da parte 10 e con i mirtilli freschi 11. Il vostro porridge mirtilli è pistacchi è ora pronto da gustare 12. "
}