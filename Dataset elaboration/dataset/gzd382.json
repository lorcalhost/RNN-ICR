{
    "title": "Mini strudel con porro speck e GruyÃ¨re ",
    "ingredients": [
        {
            "ingredient": "Pasta Sfoglia",
            "quantity": "(1 rotolo) 230 g"
        },
        {
            "ingredient": "Groviera",
            "quantity": "100 g"
        },
        {
            "ingredient": "Porri",
            "quantity": "170 g"
        },
        {
            "ingredient": "Burro",
            "quantity": "50 g"
        },
        {
            "ingredient": "Speck",
            "quantity": "100 g"
        },
        {
            "ingredient": "Pepe nero",
            "quantity": "q.b."
        },
        {
            "ingredient": "Sale fino",
            "quantity": "q.b."
        },
        {
            "ingredient": "Tuorli",
            "quantity": "1"
        },
        {
            "ingredient": "Panna fresca liquida",
            "quantity": "1 cucchiaio"
        }
    ],
    "preparation": " Per preparare i mini strudel con porro speck e Gruyère iniziate dal ripieno: mondate, lavate e asciugate i porri, quindi tagliateli finemente, fino alla parte tenera 1, e metteteli ad appassire in padella, a fuoco basso, con il burro 2. Tagliate a julienne lo speck 3 e, quando i porri saranno dorati, aggiungetelo in padella 4, aggiustate di sale e pepe e fate cuocere il tutto per 5 minuti. Nel frattempo grattugiate il Gruyère a scaglie 5 e mettetelo da parte, prendete il rotolo di pasta sfoglia, stendetelo con un mattarello 6 e tagliatelo per ottenere una forma rettangolare, tenendo i bordi che avanzano da parte 7. Ricavate 4 rettangoli della misura di 20x15 cm circa 8 e mettetevi al centro un cucchiaio di ripieno 9 e una manciata di Gruyère grattugiato 10. Ripiegate prima i lati corti verso l'interno e poi i lati lunghi, sigillando tutti bordi con dell’acqua, quindi ripiegate la sfoglia su se stessa 11 (in questo modo eviterete che il ripieno fuoriesca durante la cottura). Con la pasta avanzata decorate la superficie dei ministrudel: formate delle striscioline con l’aiuto di un taglia pasta e disponetele a formare una griglia 12. Sbattete un tuorlo con un cucchiaio di panna 13 e spennellatelo sui mini strudel 14, che avrete precedentemente disposto su una leccarda ricoperta con la carta da forno, con la decorazione rivolta verso l’alto. Infornate il tutto in forno già caldo, ventilato, per 25-30 minuti a 180° 15. Servite i mini strudel con porro e speck ancora caldi! "
}