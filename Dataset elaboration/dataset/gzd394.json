{
    "title": "Poke",
    "ingredients": [
        {
            "ingredient": "Tonno",
            "quantity": "550 g"
        },
        {
            "ingredient": "Gambi di cipollotto",
            "quantity": "20 g"
        },
        {
            "ingredient": "Olio di sesamo",
            "quantity": "20 g"
        },
        {
            "ingredient": "Semi di sesamo",
            "quantity": "1 cucchiaino"
        },
        {
            "ingredient": "Peperoncino fresco",
            "quantity": "20 g"
        },
        {
            "ingredient": "Sale delle Hawaii",
            "quantity": "1 cucchiaino"
        },
        {
            "ingredient": "Salsa di soia",
            "quantity": "20 g"
        }
    ],
    "preparation": " Per realizzare il poke assicuratevi di aver acquistato pesce fresco abbattuto. Si raccomanda, per precauzione, di congelarlo in freezer per 96 ore a -18 gradi e poi scongelarlo per impiegarlo nella ricetta. Iniziate quindi con la preparazione: eliminate il picciolo dal peperoncino fresco 1, estraete i semini interni 2, poi affettatelo così da ottenere delle piccole rondelle 3. Ora prelevate il gambo del cipollotto fresco e tritatelo al coltello 4. Passate quindi al tonno: tagliatelo a fette di 2 cm 5, poi riducete ciascuna fetta a listarelle e infine da questa ricavate dei cubetti da 2 cm 6. Trasferite il tonno a cubetti in una ciotola, insaporite con il gambo di cipollotto tritato, il peperoncino fresco 7, aggiungete anche i semi di sesamo bianchi 8, irrorate con l’olio di sesamo 9 e la salsa di soia 10. Per finire insaporite con un cucchiaino di sale delle Hawaii 11. Mescolate con un cucchiaio per insaporire 12. Coprite la ciotola con pellicola per alimenti 13 e lasciate marinare in frigorifero per 1-2 ore. Trascorso il tempo della marinatura, riprendete il vostro poke 14 e servitelo subito porzionato 15! "
}