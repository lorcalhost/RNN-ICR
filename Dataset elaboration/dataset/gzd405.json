{
    "title": "Cozze alla busara",
    "ingredients": [
        {
            "ingredient": "Cozze",
            "quantity": "1 kg"
        },
        {
            "ingredient": "Prezzemolo",
            "quantity": "1 mazzetto"
        },
        {
            "ingredient": "Aglio",
            "quantity": "2 spicchi"
        },
        {
            "ingredient": "Vino bianco secco",
            "quantity": "50 g"
        },
        {
            "ingredient": "Pangrattato",
            "quantity": "40 g"
        },
        {
            "ingredient": "Olio extravergine d'oliva",
            "quantity": "q.b."
        },
        {
            "ingredient": "Pepe nero",
            "quantity": "q.b."
        }
    ],
    "preparation": " Per preparare le cozze alla busara come prima cosa occupatevi della pulizia dei molluschi. Sciacquateli sotto l'acqua corrente 1 poi utilizzando il dorso di un coltello eliminate tutte le escrescenze esterne. A questo punto utilizzando le mani tirate via la barbetta 2 e in ultimo aiutandovi con una paglietta d'acciaio pulitene l'intera superficie. Per qualsiasi dubbio potete consultare la nostra scuola di cucina: come pulire le cozze. Sbucciate i due spicchi d'aglio e versateli in un tegame dove avrete messo a scaldare un filo d'olio 4. Lasciateli imbiondire poi aggiungete anche le cozze 5 e i ciuffetti di prezzemolo; Sfumate con il vino bianco 6 e coprite il tutto con un coperchio 7. Attendete fino a che tutti i gusci saranno aperti, poi eliminate gli spicchi d'aglio 8, i ciuffi di prezzemolo e unite il pepe nero. Spegnete il fuoco, aggiungete il pangrattato 9 e il prezzemolo, che avrete tritato in precedenza 10. Mescolate il tutto in modo che il pangrattato non rimanga in superficie 11 e servite le vostre cozze alla busara ancora calde! "
}