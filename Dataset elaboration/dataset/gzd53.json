{
    "title": "Zucchine a scapece",
    "ingredients": [
        {
            "ingredient": "Zucchine",
            "quantity": "500 g"
        },
        {
            "ingredient": "Olio extravergine d'oliva",
            "quantity": "70 g"
        },
        {
            "ingredient": "Aceto di vino bianco",
            "quantity": "40 g"
        },
        {
            "ingredient": "Aglio",
            "quantity": "2 spicchi"
        },
        {
            "ingredient": "Menta",
            "quantity": "q.b."
        },
        {
            "ingredient": "Sale fino",
            "quantity": "20 g"
        },
        {
            "ingredient": "Pepe nero",
            "quantity": "q.b."
        },
        {
            "ingredient": "Olio di semi",
            "quantity": "q.b."
        }
    ],
    "preparation": " Per preparare le zucchine a scapece, iniziate spuntando e lavando le zucchine: tagliatele a rondelle di circa 3 mm 1, trasferitele in uno scolapasta e spolverizzate con 20 g di sale fino 2. Mescolate e coprite con un canovaccio 3: lasciate scolare l'acqua di vegetazione per almeno 30 minuti. Trascorsi i 30 minuti sciacquate le zucchine sotto acqua corrente 4, poi fatele asciugare per bene su un canovaccio 5. Preparate il condimento delle zucchine: versate l'olio in una ciotola, unite l'aceto di vino bianco 6 salate 7, emulsionate il tutto, poi unite anche la menta lavata e tritata in precedenza 8, gli spicchi di aglio sbucciati e tritati, pepate a piacere 9 e mescolate il tutto. Scaldate l'olio per friggere e friggete poche zucchine alla volta 10, ci vorranno circa 5 minuti e dovranno dorarsi. Intanto preparate una pirofila bassa e larga dove stendere un primo strato di condimento 12. Man mano che scolerete le zucchine, versatele calde nella pirofila 13 e fatene degli strati alternati al condimento (14-15). Potete servire le zucchine a scapece dopo averle fatte raffreddare completamente (almeno un paio d'ore) o anche tiepide. "
}