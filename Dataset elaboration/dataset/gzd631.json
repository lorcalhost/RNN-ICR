{
    "title": "Gravlax di ricciola",
    "ingredients": [
        {
            "ingredient": "Ricciola",
            "quantity": "600 g"
        },
        {
            "ingredient": "Sale fino",
            "quantity": "150 g"
        },
        {
            "ingredient": "Zucchero di canna",
            "quantity": "150 g"
        },
        {
            "ingredient": "Aneto",
            "quantity": "1 ciuffo"
        }
    ],
    "preparation": " Per preparare il gravlax di ricciola poiché questo non subirà alcuna cottura è molto importante assicurarsi che sia stata abbattuta in fase di acquisto (è consigliato congelare il filetto per almeno 96 ore a -18 gradi, già spellato e poi scongelarlo per la preparazione). Private il filetto della pelle utilizzando un coltello molto affilato e facendolo scorrere tra la carne e la pelle partendo dalla parte della coda 1 fino alla fine 2. Una volta eliminata la pelle 3 sistemate il filetto in una pirofila e cospargete l'intera superficie prima con il sale 4, poi con lo zucchero di canna 5 e in ultimo con l'aneto tritato finemente 6. Fate in modo che la marinata a secco ricopra l'intero filetto 7, poi coprite con della pellicola trasparente 8 e lasciate marinare in frigorifero per 12 ore. Trascorso questo tempo la ricciola avrà assorbito sia il sale che lo zucchero e rilasciato tutti i suoi liquidi 9. A questo punto lavate il filetto sotto l'acqua corrente 10 e asciugatelo con un foglio di carta da cucina. Sistemate il filetto su un tagliere 11 e affettatelo finemente a mò di sashimi 12. Il gravlax di ricciola è pronto! "
}